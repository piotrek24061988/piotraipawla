<!DOCTYPE HTML>
<html lang="pl">

	<head>
		<?php include 'header.php'; ?>
	</head>

    <body>
	
		<?php include 'menu.php'; ?>

        <main class="container">
			<?php include 'scrollup.php'; ?>
			
			<h3 class="bg-light mt-1 mb-5 content">
				<img src="media/pip3.jpg" alt="widokówka" class="col-12"/>

				<p class="text-justify mx-3">
					Położony przy placu Wolności kościół św. Piotra i Pawła zbudowany został w latach 1872-76 dla Niemców wyznania ewangelicko-unijnego 
					w okresie największego nasilenia walki rządu pruskiego z polskością, w Wielkopolsce i na Pomorzu. 
					Po upadku Niemiec w 1918r i zmartwychwstaniu po prawie półtorawiekowej niewoli Polski, 
					Kościół ten nie będąc należycie wykorzystany do celów kultu religijnego, z powodu zbyt szczupłej garstki wiernych, 
					a wobec narastających religijnych potrzeb katolików, już przed wojną miał być oddany do użytku wiernym Kościoła Rzymsko-Katolickiego, 
					o czym głośno było w prasie miejscowej. To też już w pierwszych dniach po uwolnieniu Bydgoszczy od hitlerowskiego okupanta,
					w styczniu 1945r władze miejscowe w osobie Starosty i Prezydenta miasta, przekazały tę świątynię do użytku Kościoła katolickiego. 
					Przejęcie i poświęcenie kościoła nastąpiło w dniu święta Matki Bożej Gromnicznej, dnia 2 lutego 1945r, 
					dokonane zostało przez ks. Jana Konopczyńskiego, ówczesnego dziekana bydgoskiego.
					Odtąd stał się on jakby reprezentacyjnym kościołem miasta Bydgoszczy, a równocześnie kościołem szkolnym.
					Dekretem z dnia 24 sierpnia 1946r ustanawiającym na terenie miasta nowe parafie, 
					erygowana została z dniem 1 października 1946r przez Władzę Duchowną przy tymże kościele parafia p.w. Św. Apostołów Piotra i Pawła 
					jako wykrój z parafii farnej i Najświętszego Serca Pana Jezusa i parafii Św. Wincentego a Paulo. 
					Pierwszym proboszczem parafii został ks. Stanisław Wiśniewski, proboszcz parafii Św. Michała w Gnieźnie. 
					Kościół wskutek działań wojennych w roku 1945, doznał poważnego zniszczenia. 
					Pociski artyleryjskie, przebiwszy strop u fasady kościoła, zdemolowały organy, powodując wielkie szczerby na jego wieży. 
					Całkowity remont organów, naprawa okien i uszkodzonych witraży oraz okaleczeń ścian wewnątrz kościoła nastąpiły w październiku 1947r 
					i to dzięki pomocy parafian, organizujących zbiórki i festyny dochodowe.
					Kościół zbudowany został w stylu historyzującym z użyciem form neoromańskich oraz częściowo neogotyckich,
					a pomieścić może 2500 osób. W kościele znajdują się organy o trzech klawiaturach konstrukcji mechanicznej i napędzie elektrycznym. 
					Organy posiadają 42 głosy. Wielki ołtarz zbudowany został w 1957r. przez miejscowego rzeźbiarza Sylwestra Fryskę, 
					który również dokonał artystycznej przeróbki ambony i zbudował odpowiednią do całości balustradę.
					W ołtarzu znajduje się Madonna z roku 1854, arcydzieło pędzla Maksymiliana Piotrowskiego, Bydgoszczanina.
					Obraz ten znajdował się w kościele pojezuickim, który stał na Starym Rynku i został rozebrany przez hitlerowskich Niemców. 
					W 1957r kościół otrzymał piękną polichromię wykonaną przez artystów malarzy Władysława Drapiewskiego z Pelplina	i Leona Drapniewskiego
					z Poznania. Dla upamiętnienia uroczystości milenijnych chrztu Polski w roku 1966 zbudowana została chrzcielnica wykonana przez artystów 
					rzeźbiarzy Mikulskiego i Mrowińskiego. Ich dziełem są także balustrady na chórze i balkonach oraz figury Św. Ap. Piotra i Pawła. 
				<p>
			</h3>
        </main>

		<?php include 'footer.php'; ?>
    </body>
